# Секція товарів

Розберемо приклад створення секції зі стандартною сіткою карток, наприклад товарів інтернет-магазину.

Виділимо основні блоки (компоненти):

* **Секція** (клас `section`) - представляє довільний розділ з необов'язковим заголовком.
* **Контейнер** (клас `container`) - обгортка, яка задає ширину контенту і центрування.
* **Сітка** (клас `grid`) - відповідає за геометрію і розташування елементів.
* **Картка товару** (клас `product`) - компонент, що містить інформацію про продукт.

### Блок `section`

До секції можна додати модифікатори кольору фону, залежно від теми, і багато іншого.

```html
<section class="section">
  <!-- Необов'язковий заголовок, тег заголовка може бути довільний h1-h6 -->
  <h2 class="section__heading"></h2>
</section>
```

### Блок `container`

Використовується не тільки в секціях, тому це окремий блок.

```html
<section class="section">
  <!-- Блок container, обгортка контенту секції -->
  <div class="container">
    <h2 class="section__heading"></h2>
  </div>
</section>
```

### Блок `grid`

У сітки є тільки один елемент - `grid__item`, він буде відповідати за фінальний розмір картки товару і за відстань між картками. Тобто сітка і її елементи - це flex-контейнер, який бере на себе завдання позиціонування будь-чого, наприклад карток товару.

```html
<section class="section">
  <div class="container">
    <h2 class="section__heading"></h2>

    <!-- Блок grid -->
    <ul class="grid">
      <li class="grid__item">...</li>
      <li class="grid__item">...</li>
      <li class="grid__item">...</li>
      ...
    </ul>
  </div>
</section>
```

{% hint style="info" %}
Корисно

Таку сітку можна буде використовувати повторно, особливо, якщо елементам зробити модифікатори кількості колонок, яку вони займають.
{% endhint %}

### Блок `product`

Незалежний компонент, який може представляти будь-який продукт. Нехай картка товару складається із зображення, назви, ціни і кнопки «В кошик». Елементів може бути скільки завгодно, головне пам'ятати, що вони необов'язкові.

```html
<article class="product">
  <img class="product__image" />
  <h2 class="product__name"></h2>
  <p class="product__price"></p>
  <button class="button" type="button"></button>
</article>
```

Зверніть увагу на тег `button`, його клас - це блок, а не елемент блоку `product`. Найчастіше дизайн кнопок в проекті однаковий, тому кнопка робиться окремим блоком і повторно використовується в інших компонентах. Для того, щоб задати їй додаткове позиціонування або зовнішню геометрію, достатньо додати мікс `product__button`.

### Все разом

Збираємо секцію товарів з готових компонентів, і додаємо оформлення.

{% embed url="https://codepen.io/goit-academy/embed/xxVjZBr?default-tab=result" %}
