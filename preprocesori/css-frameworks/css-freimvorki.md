# CSS Фреймворки

CSS-фреймворк — це заздалегідь готовий набір HTML-конструкцій та CSS-класів для швидкого створення прототипу вебсторінки. Перш за все, він спрощує роботу розробника, прискорює процес розробки та унеможливлює потенційні помилки.

Практично, якщо ми розглядаємо, для чого взагалі створюється CSS-фреймворк, то великою мірою — лише заради сітки, яка дозволяє швидко і легко верстати адаптивні шаблони. Решту компонентів, як-от кнопки, таблиці, форми та інше, можна зробити й самому, і часто саме так і треба чинити.

На сьогодні існує велика кількість CSS-фреймворків. Кожен із них містить систему responsive-сітки, наявність великої кількості різноманітних компонентів, кнопок, випадаючих меню, заголовків, списків та іншого корисного. Перелічимо кілька найпопулярніших.

* Twitter Bootstrap
* Foundation
* Semantic UI
* Skeleton
* Materialize

Ми з вами розглянемо сітку з Twitter Bootstrap. Розуміючи, як використовувати його, ви без проблем опануєте будь-який інший.

#### Bootstrap

Сітка в Bootstrap побудована на флексах (flexbox layout), що дає багато приємних "фішок". За замовчуванням у ній 12 колонок. Вона повністю адаптивна (responsive) і побудована з використанням підходу mobile-first.

Фреймворк можна налаштовувати під себе, він має широкий спектр опцій. Для цього необхідно перейти на сторінку кастомізації та вибрати необхідні пункти. Налаштування Bootstrap виходить за межі цього уроку, ви можете глибше ознайомитися з фреймворком за посиланнями в додаткових матеріалах.

**Додаємо Bootstrap у проєкт**

Є кілька способів додати Bootstrap у проєкт. Для цього можна завантажити вихідні файли або підключити, використовуючи CDN-посилання. Це звичайнісінький файл стилів.

Bootstrap містить багато CSS-стилів за замовчуванням, загалом, це дуже схоже на знайомий нам `normalize.css`.

```html
<link href="https://cdn.jsdelivr.net/npm/bootstrap@5.2.3/dist/css/bootstrap.min.css" rel="stylesheet" integrity="sha384-rbsA2VBKQhggwzxH7pPCaAqO46MgnOM80zW1RWuH61DGLwZJEdK2Kadq2F9CUG65" crossorigin="anonymous">
```

**Сітка Bootstrap**

Сітка Bootstrap має: `container`, `row`, `col`, `gutter`. Розгляньмо детальніше всі ці елементи.

Container

У сітці Bootstrap є 2 класи для контейнера.

* `.container` — описує контейнер "фіксованої" ширини, мається на увазі, що це блок, у якого є `max-width` у пікселях.
* `.container-fluid` — описує контейнер з `width` у 100%, тобто він завжди займає 100% ширини екрана.

Rows

Рядки (`row`) є горизонтальними групами колонок, які забезпечують їхнє правильне вирівнювання. Рядки мають від'ємний `margin`, щоб забезпечити коректне вирівнювання вмісту.

Columns

Класи колонок (`col-`) вказують кількість колонок, які ви хотіли б використати, з можливих 12 у рядку. Ширина колонок задається у відсотках, тому їхня ширина завжди "гумова" відносно ширини батьківського елемента. Колонки мають горизонтальний `padding` для створення проміжків (gutters) між окремими колонками. Вміст має розміщуватися всередині колонок, і тільки колонки можуть бути безпосередніми дочірніми елементами рядків.

**Рівні сітки**

Сітка Bootstrap підтримує responsive-верстку, потрібно детальніше зупинитися на цьому пункті.

Є п'ять рівнів сітки, по одному для кожної точки зламу (breakpoint): extra small, small, medium, large, і extra large.

Оскільки Bootstrap розроблений з використанням підходу mobile-first, у ньому використовуються декілька медіазапитів для створення точок зламу.

| **Медіаправило**             | **Префікс класу** | **Опис**                                                                                 |
| ---------------------------- | ----------------- | ---------------------------------------------------------------------------------------- |
| Медіаправило відсутнє        | відсутній         | Дуже маленькі пристрої (портретні телефони, менше ніж 576px). Це стилі за замовчуванням. |
| `@media (min-width: 576px)`  | `sm`              | Маленькі пристрої (альбомні телефони, 576px і більше)                                    |
| `@media (min-width: 768px)`  | `md`              | Середні пристрої (планшети, 768px і більше)                                              |
| `@media (min-width: 992px)`  | `lg`              | Великі пристрої (настільні комп'ютери, 992px і більше)                                   |
| `@media (min-width: 1200px)` | `xl`              | Екстра великі пристрої (великі настільні комп'ютери, 1200px і більше)                    |

{% hint style="warning" %}
Увага: рівні сітки засновані на мінімальній ширині (`min-width`), тобто вони застосовуються до одного рівня і до всіх вищих за нього (наприклад, `.col-sm-4` застосовується до малих, середніх, великих та екстравеликих пристроїв).
{% endhint %}

#### Правила запису класів колонок

Колонка має клас `col-*-*`, де перша `*` – позначення пристрою, а друга – кількість колонок від 1 до 12. Для найменших пристроїв (`xs`) префікса немає, клас записується як `col-*`, де `*` – це кількість колонок. Як це працює, ми з вами зараз подивимось.

Розробники фреймворка під час створення сітки виділили 5 основних типів пристроїв за шириною екрана. З ними ми ознайомилися в таблиці рівнів сітки. Наприклад, для малих пристроїв (`sm`), префікс класу — `sm`. Тому якщо нам потрібно, щоб елемент інтерфейсу займав, наприклад, 3 колонки на малих екранах і вище, ми задаємо клас `.col-sm-3`.

Застосується ось таке медіаправило з таблиці `@media (min-width: 576px)`, за якого ширина блоку дорівнюватиме 3-м колонкам від 576px і вище. Гадаю, зрозуміло, але розгляньмо приклад.

Є контейнер і один рядок. У рядку 2 колонки, в кожній колонці якийсь елемент інтерфейсу. Нехай це будуть сайдбар і контент. Припустімо, у нас за макетом на найменших екранах (`xs`) сайдбар і контент ідуть у стовпчик (один під одним). Починаючи з середніх екранів (`md`), вони стають у рядок і займають 3 і 9 колонок. На великих екранах (`lg`) вони так само в рядку і займають 4 і 8 колонок.

Увага: з цього можна зробити висновки, перечитайте їх кілька разів, тому що зрозуміти ці речі вкрай важливо.

1. Якщо ми задаємо, наприклад, `.col-sm-6`, то така ширина (50%) збережеться у блока і на `md`, і на `lg`, і на `xl` екранах, якщо для цих пристроїв не прописано нічого іншого.
2. Візьмемо той самий приклад `.col-sm-6`. Як ви гадаєте, яка ширина блоку буде за ширини екрана нижче 576px (тобто на `xs` екранах)? Відповідь — 100%, а не 50%. Чому? — Успадкування прописаної ширини відбувається тільки для ширших пристроїв (mobile-first), але не для вужчих.
3. Наприклад, якщо ми напишемо блоку ТІЛЬКИ клас `.col-lg-6`, така ширина у блока буде на екранах, ширших за 992px. На `xs`, `sm` і `md` пристроях ширина буде 100%.
4. Ми можемо вказувати блоку не один, а декілька класів, максимум — 1 клас на один тип пристрою (наприклад, `class="col-12 col-md-6 col-lg-4"`).

#### Вкладені сітки

Але потужність сітки Bootstrap не тільки в тому, що ви можете задати різне відображення блоків на різній ширині. А ще й у тому, що можна вкладати сітку в будь-який блок. Розгляньмо такий приклад коду:

Отже, у нас є загальний контейнер, а в ньому один рядок. У рядок вкладені блоки `sidebar` і `content`, вони займають по 12 колонок на вузьких екранах, 3 і 9 колонок на середніх, 4 і 8 на великих.

Але ж ми можемо спокійно собі уявити, що блок `content` є теж контейнером, чому ні? По суті, так і є під час розробки сайту. Є загальний контейнер для всього сайту, контейнер для контенту, сайдбара, шапки тощо. Якщо `content` — це контейнер для контенту всередині себе, то в нього ми поміщаємо новий рядок (обов'язково дотримуйтеся в коді структури: контейнер → рядок → комірки).

У цьому новому рядку, як бачите, 4 блоки і для кожного задана своя поведінка на різних пристроях. По суті, ми отримали сітку всередині основної сітки! І ця вкладена сітка теж матиме свої 12 колонок. Вкладених сіток може бути необмежена кількість. Наприклад, ці чотири блоки – це чотири картки товару в інтернет-магазині. Структура самої картки може бути теж досить складною. Хтозна, може, і там ви використовуєте вкладену сітку.

Таким чином, Bootstrap просто стирає перед вами будь-які перешкоди під час верстання вебсторінок: ви можете створити як прості типові шаблони, так і надскладні сторінки з тисячею елементів на них.

#### Вертикальне та горизонтальне вирівнювання

Завдяки тому, що сітка Bootstrap 4 реалізована на Flexbox, у наше розпорядження надійшли дуже корисні та зручні класи для горизонтального і вертикального вирівнювання колонок усередині рядка. Ви вже знаєте Flexbox, тому заглиблюватися ми не будемо. Просто розглянемо список класів.

#### Для `row` (рядка)

| **Клас**                  | **Поведінка**                                                                                                 |
| ------------------------- | ------------------------------------------------------------------------------------------------------------- |
| `justify-content-start`   | Притискає колонки до початку головної осі рядка                                                               |
| `justify-content-center`  | Центрує колонки на головній осі рядка                                                                         |
| `justify-content-end`     | Притискає колонки до кінця головної осі рядка                                                                 |
| `justify-content-between` | Рівномірно розподіляє колонки на головній осі                                                                 |
| `justify-content-around`  | Рівномірно розподіляє колонки на головній осі, на початку і в кінці головної осі створюється порожній простір |

{% hint style="info" %}
### Justify content <a href="#justify-content" id="justify-content"></a>

```html
<div class="d-flex justify-content-start">...</div>
<div class="d-flex justify-content-end">...</div>
<div class="d-flex justify-content-center">...</div>
<div class="d-flex justify-content-between">...</div>
<div class="d-flex justify-content-around">...</div>
<div class="d-flex justify-content-evenly">...</div>
```
{% endhint %}

{% embed url="https://codepen.io/YK911/pen/qEZqeBp" %}

| **Клас**             | **Поведінка**                                     |
| -------------------- | ------------------------------------------------- |
| `align-items-start`  | Притискає колонки до початку поперечної осі рядка |
| `align-items-center` | Центрує колонки на поперечній осі рядка           |
| `align-items-end`    | Притискає колонки до кінця поперечної осі рядка   |

{% hint style="info" %}
### Align items <a href="#align-items" id="align-items"></a>

```html
<div class="d-flex align-items-start">...</div>
<div class="d-flex align-items-end">...</div>
<div class="d-flex align-items-center">...</div>
<div class="d-flex align-items-baseline">...</div>
<div class="d-flex align-items-stretch">...</div>
```
{% endhint %}

{% embed url="https://codepen.io/YK911/pen/NPNbQdq" %}

#### Для `col` (колонки)

| **Клас**            | **Поведінка**                                     |
| ------------------- | ------------------------------------------------- |
| `align-self-start`  | Притискає колонку до початку поперечної осі рядка |
| `align-self-center` | Центрує колонку на поперечній осі рядка           |
| `align-self-end`    | Притискає колонку до кінця поперечної осі рядка   |

{% hint style="info" %}
#### `Align-self`

```html
<div class="align-self-start">Aligned flex item</div>
<div class="align-self-end">Aligned flex item</div>
<div class="align-self-center">Aligned flex item</div>
```
{% endhint %}

{% embed url="https://codepen.io/YK911/pen/wBGoLzx?editors=1100" %}

#### Адаптивні утиліти

Ще одна корисна можливість фреймворка – адаптивні утиліти. Досить часто на мобільних пристроях не відображають 100% елементів сайту, які видно на великих десктопах – просто нікуди буде все це помістити. Дуже часто на мобільних пристроях повністю прибирають бічну колонку, згортають меню, видаляють якісь великі декоративні елементи тощо.

У Bootstrap все це дуже легко робити за допомогою класів, які називають адаптивними утилітами. Адаптивні утиліти дозволяють як завгодно трансформувати сайт на всіх типах пристроїв. Використовуйте їх за потреби у своїй верстці.

[Документація з утиліт відображення](https://getbootstrap.com/docs/5.2/utilities/display/)

Дуже багато ще можна написати про сітку бутстрапа і сам фреймворк, ми розглянули тільки частину функціоналу. З іншими класами та прикладами ви можете ознайомитися в [офіційній документації](https://getbootstrap.com/docs/5.2/getting-started/introduction/).
